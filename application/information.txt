[quote]
लगभग विक्रम सम्वत 1805 को कुरा हो भारतमा हिन्दु र मुस्लिमको लडाइ झगडा मार पिट डङ्गा फैलिएको थियो। मुस्लिमको बसाइ धेरै भएको हुनाले, मुस्लिमले हिन्दुलाइ भेट्यो कि मार्ने पिट्ने र जिउदो जलाउने अनि घर जलाउने चलिरहेको थियो। 
हिन्दुजाति आफ्नो धर्म जात वंश बचाउनको लागी, आफ्नो बाल बच्चा पत्नि र आफु बच्नको लागी भाग्दै लुक्दै भारत छोडेर नेपाल भित्रिने क्रम चलिरहेको थियो। त्यति बेला कुनै थर जात/भात भन्ने थिएन, हिन्दु जातिको अ-आफ्नो गोत्र थियो, अनि आफुलाइ ब्राह्मण पुजारिको रुपमा चिन्दथे।

[b]हाम्रो पुर्खाको घिमिरे थर कसरी जोडिन पुग्यो[/b]
हाम्रो पुर्खाको बसाइ भारतको बिन्धवासिनी ठाउँमा रहेको थियो। स्रोत अनुसार उज्यन शहरका राजा विक्रम आदित्यका पुरोहित गुणपाल व्यास 
विक्रम सम्वत 1805 मा हिन्दु र मुस्लिमको लडाइ हुँदा, आफ्नो ज्यान बचाउनको लागि उज्जयन शहर देखि कुमाउ, गडवाल, पश्चिम नेपाल खलङ्गा हुँदै जुम्लाको सिंजा भन्ने देश बाट डुल्दै घुम्दै नेपालको मध्य पहाड सम्म आइ पुग्नु भएको थियो।गंगाको मैदान देखि पहाड तिर सर्दै आाफ्नो बौध्दिक ग्यान र परमपरा झल्काउदै। निकै लामो यात्रा खस ब्राह्मणको ठुलो बसाइ सराइ तर एउटा सानो महत्तवपुर्ण हिस्सा विक्रम सम्वत 1806 मा इस्मा राज्य गुल्मि जिल्लाको घमिर भन्ने गाउँमा बसोवास गर्नु भयो त्यति बेला 22 से 24 से राज्य थियो। हाम्रो पुर्वजहरु इस्मा राज्यको पुराना ब्राह्मण भयको हुनाले इस्माली राजाका मुल पुरोहित हुने अवसर पाउनु भयो र इस्माको मौजामा राजावृता पाएर स्थायी रुपमा बसोवास गर्नु भयो। घमिर भन्ने ठाउँमा बस्नु भएको हुँदा घमिरे/घिमिरेको नाम बाट सम्बोधन गरेको हुनाले पछिको पुस्ताले आफ्नो नामको पछाडी घिमिरे/घमिरे राखेको हुनाले घिमिरे थर हुन गएको मान्यता छ। हाम्रो घमिरमा घिमिरेको प्रथम पुर्खा विक्रम आदित्य का पुरोहित गुणपाल ब्यास का तिन भाइ छोरा मध्य एक भाइलाइ गोर्खाका राजाले लग्नु भएको र अर्को भाइ लाई लम्जुङ्गका राजाले लग्नु भएको र हाम्रो पुर्खा श्रिकृष्ण अग्निहोत्री ब्राह्मण गुल्मिमै बस्नु भएको उँहा बद्रिकाश्रम मा धेरै वर्ष अध्ययन गर्नु भएको प्रकाण विद्वान र सिद्वान्त मन्त्रका ज्ञाता समेत हुनु भएकाले तत्कालिन इस्मा राज्यको राजगुरु भइ उच्च पद र प्रतिष्ठा प्राप्त गर्नु भएको थियो।पछि उहाँका सन्तानले पनि इस्मा राज्य दरबारमा राजगुरुको पदवीमा प्रतिष्ठा पाउनु भएको थियो।
गुणपाल ब्यासका तिन सन्तान मध्य गुल्मिमै इस्मा राज्यमा बस्नु भएको एक सन्तान श्रिकृष्ण अग्निहोत्री ब्राह्मण हुनुहुन्छ, अरु सन्तान बसाइँ सरि अन्यत्र हुनु भएको खोजी जारी छ ।

[b]गुल्मि र घमिरको उत्पत्ति[/b]
गुल्मिको नाम संस्कृत शब्द `गुल्म´बाट आएको हो जसको अर्थ सैनिक पल्टन हुन्छ, लिच्छवि काल र मध्य कालमा सैनिक छाउनि पनि थियो, त्यसैले गुल्मि नाम रहेको मानिन्छ।

गुल्मिको घमिर भन्ने ठाउँलाइ पहिले सिस्ने डाँडा भन्ने गरिन्थ्यो र एउटा घरको भिट्टामा ठुलै धमिराको गोलो लागेको हुनाले, धमिरा-धमिर-धमिर भन्दा भन्दै घमिर नाम हुन गएको थियो। घमिर नाम बाटै प्रचलित भएर घमिरे, घिमिरे थर जोडिन पुग्यो ।

स्रोत अनुसार कास्कि को कास्कि कोट र गुल्मिको घमिर भन्ने ठाउँलाइ घिमिरेहरुको पुरानो थलो मानिन्छ।

[b]गोत्र र प्रवर[/b]
हरेक वंशको चिनारीमा गोत्र र प्रवर को ठुलो भुमिका हुन्छ घिमिरेको गोत्र काश्यप हो, यो गोत्र ब्राह्मदेव का मानस पुत्र मरिचि का सन्तान रिसी कश्याप बाट चलेको मानिन्छ।सप्त रिसी अर्थात सात रिसी मध्य कश्याप रिसी महान ज्ञानि बुद्दिजिवी भएको हुनाले कश्याप रिसीलाई सृष्टि कर्ता भनिन्छ उँहालाइ सृष्टि सृजना गर्ने श्र्य प्राप्त भएको थियो।कश्याप रिसीलाई पुराण अनुसार धेरै जिवको पिता पनि भनिएको छ। ब्राह्मदेव का मानस पुत्र सप्त रिसी लाइ भगवान शिव आफै गुरु भएर ज्ञान शिक्षा दिनुभएको थियो, सप्त रिसी को नाम यस प्रकार रहेको छ :- कश्यप,अत्रि, भारद्वाज, विश्र्वामित्र, गौतम,जमदग्नि र वशिष्ठ।

प्रवर तिन प्रकार का रहेका छन प्रवर चै गोत्र भित्र मुल पुर्खा चिनाउने घिमिरेहरुको हकमा कश्याप अवतशार र नैधुर्व हुन, त्रि आर्षिय प्रवर भनिन्छ।

प्रवर को महत्व यज्ञ गर्दा वा शन्ध्या-वन्धन जस्ता नित्य क्रममा आफ्नो प्रवर उच्चाहरण गर्ने चलन छ। यस्ले आफ्नो वंश परमपरा र शुद्धधता लाई सम्झाउछ, र अर्को महत्वपुर्ण कुरा एउटै गोत्र र प्रवरमा बिहेवारी चल्दैन। एउटै गोत्र र प्रवर भित्र बिहे गर्नु हुदैन, यस्ले वंश भित्र आनुवान्सिक विविधता पनि कायम राख्छ अनि आध्यात्मिक हिसावले पनि महत्वपुर्ण मानिन्छ, बाहिर बिवाह गर्ने चलन बहिर बिवाह यसैमा आधारित रहेको छ।

[b]कुल देवता[/b]
चार जात 36 वर्णको साझा फुलबारीमा फुलेर एकताको मालामा उनिएको हामि नेपालीहरुमा हरेक कुलका आफ्नै देवता हुन्छन सबैको अ-आफ्नो कुल देवता हुन्छन, स्रोत अनुसार घिमिरेको 
कुल देवता मस्ट हुन, मस्ट देवता खास गरी पश्चिमी पहाडी खस समुदायमा निकै मानिन्छन।ब्राह भाइ ब्रहा मस्ट र नव दुर्गा भगिनिका रुपमा पुजा हुन्छ। 
मस्ट भनेका खास गरी भान्जा हुन कुल देवता हुन, ब्राह भाइ मामाहरुले खिर पकाएका, खिर खाने क्रममा भान्जालाइ गोठमा रहेको गाँइ भोको रहेको गोठमा गइ उक्त गाँइलाइ घाँस हालिदिनु भन्ने आदेश भए पछि भान्जा श्रि गोठमा पुगि गाँइलाइ घाँस हालिसके पछि फँर्कदा मामा हरुले खिर खाएर सकिसकेका,भान्जा क्रोध आवेगमा आइ उक्त गोठमा गइ झुन्दिएर निधन भएको यथार्त प्रमाण रहेको छ, त्यहि यथार्त अनुसार कुनै पुजामा मस्ट ब्राह लाई सुरुमा खिर चदाउने र गोठमा धार धुप दिने चलन रहेको छ।

पश्चिम तिर मस्ट को कुल पुजा विशेष विधि अनुसार प्राय दशै र मांघे संक्रान्तिमा गर्ने चलन छ, 
पुर्व तिर बैसाख पुर्निमा र मंसिर पुर्निमा गर्ने चलन छ र त्यसै गरि मध्य भेग मध्य पहाडमा साउने औंसी र मंसिर पुर्निमा मा मस्ट को कुल पुजा पुर्खाले गर्दै आएको चलनचल्ति र विधि अनुसार गरिएको छ।
मस्ट को कुल पुजा चामल टिका धुप दिप बालेर र कतिपय अवस्थामा पशु बलि सहित पनि पुजा हुन्छ, दोलखा र कर्णाली तिर झाक्रिले 
मस्ट देवतालाई शरिरमा उतारेर पुजा गर्ने परमपरा पाइन्छ। शनार्तन धर्मको समावेशी चरित्रको राम्रो उदाहरणीय वैद्धिक परमपरा र स्थानिय लोक विश्वास जस्तै नाग पुजा भुमि पुजा पनि मिसिएको छ।

[b]सामाजिक वर्गीकरण र रहस्य[/b]
घिमिरेहरुलाई पुर्विया उप समुह अनुसार उपाध्याय बाहुन अन्तरगत मानिन्छ बसाइ सराइको आधारमा कर्णाली नदिलाई आधार मानेर भौगोलिक पहिचानमा दुई ठाँउमा विभाजन गरिएको छ।पुर्व तिर बसोबास गर्नेलाइ पुर्विया र पश्चिम तिर बसोबास गर्नेलाइ कुमाई (उमाइ) भन्ने चलन चलेको हो।सामाजिक तहमा यसमा को ठुलो को सानो भन्ने चै होइन।

पहिलेको समयमा समस्त घिमिरेहरु उपाध्याय बाहुन हुनुहुन्थ्यो,उपाध्यायको अर्थ भनेको वेद पुराण वेदाङ्ग पढाउने जान्ने अर्थात विद्धवान पुरोहित भन्ने बुझिन्छ।अहिलेको समयमा कतिपय घिमिरेहरु उपाध्याय बाहुन देखि खसेर जैसी पनि हुनुहुन्छ, त्यति बेला बेइता र लेइता भन्ने चलन थियो।
मागेर कन्यादान गरि बिवाह गरेको लाइ बेइता भन्ने चलन थियो र उनका सन्तान लाई उपाध्याय घिमिरेको रुपमा चिनिन्छ भने आफ्नै मन मर्जिले महिला (बिद्वा) बिवाह गरेको लाइ वा दोस्रो बिवाह गरेको लाइ लेइता भन्ने चलन थियो र उनका सन्तान लाई जैसी घिमिरेको रुपमा चिनिन्छ

मध्य भेग मध्य पहाडको क्षेत्रमा पछिल्लो पुस्तामा उपाध्याय र जैसी घिमिरे हरुले वेद पुराण वेदाङ्ग नपढेको न जानेको खणडमा आफ्नो कुल पुजामा बिधि पुर्वक कुल पुजा गर्नको लागी वेद पुराण वेदाङ्ग जानेको ब्यक्तिलाइ पुजारीको रुपमा राख्ने चलन पनि थियो, तर अहिलेको अवस्थामा पुजारी राख्ने चलन हटेको छ, आफै धामी झाक्री हुनु भएको हुँदा आफ्नो मनो ज्ञानले आफै विधि पुर्वक विधि पुराएर कुल पुजा गर्नुहुन्छ।


[b]क्रम योगदान र चर्चित व्यक्ति [/b]
समग्रमा हेर्दा घिमिरे वंशको कथा रिशी कश्याप वैदिक परमपरा देखि सुरु भएर मस्ट जस्ता स्थानिय देवता कुल पुजा सम्म फैलिएको देखिन्छ,
वैदिक ज्ञान र नेपालको आफ्नै मौलिक संस्कृतिको एउटा सुन्दर मिश्रण छ।
आफ्नो क्रममा विश्वास गर्ने क्रम योगमा लाग्ने घिमिरे वंशमा धेरै हुनुहुन्छ

घिमिरे वंशको धेरै क्षेत्र मा योगदान रहेको छ स्रोत मा धेरै नाम छन् केहि चर्चित व्यक्तिहरु
सहित्य कला समाजसेवि राजनितिक कलाकार गायक हरु हुनुहुन्छ जस्तै

•सहित्य मा राष्ट्र कवि माधव प्रसाद घिमिरे (गौरि,सकुन्तला) गाँउछ गित नेपाली गित जस्ता काल झै धेरै रचना छन्।

•चलचित्र मा तुल्सि घिमिरे (कुसुमे रुमाल, देवता,दर्पण छाया) नेपालमा चलचित्रको एउटा युग बनाउनु भयो।

• पूर्वमन्त्री राधाप्रसाद घिमिरे शिक्षा र संचार मन्त्री
• बिमला घिमिरे नेपालको संसद उपाध्यक्ष

•लेखन समाजसेवा मा जग्दिस घिमिरे अन्तर मनको यात्राले मदन पुरस्कार पाउनु भयो तामाकोशी सेवा समिति मार्फत समाजसेवामा पनि ठुलो योगदान रहेको छ।

•मानव बेच विखन विरुध्दको अभियानमा दुर्गा घिमिरे उँहा को योगदान पनि अविस्मरणीय छ।

•शारिरीक रुपमा अपाङ्ग शारिरीक चुनौति बावजुद प्रेणाको स्रोत झमक कुमारि घिमिरे 


•राजनितिक वर्तमान प्रतिनिधि सभाका सभामुख देवराज घिमिरे

•कलाकार केदार प्रसाद घिमिरे(माग्ने बुढा), कुनजना घिमिरे(सुन्तली), अर्जुन घिमिरे(पांडे)
सुरज घिमिरे(साने), कमला घिमिरे, विक्रम घिमिरे, रेस्मा घिमिरे आदि।

[/quote]